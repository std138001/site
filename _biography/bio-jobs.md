## Σύντομη βιογραφία του Steve Jobs

O Steven Paul Jobs (1955-2011) έμεινε γνωστός στην ιστορία για τις ικανότητες του στη σχεδίαση και την προώθηση πρωτοποριακών, για την εποχή που δημιουργήθηκαν, προϊόντων. Ήταν ο συνιδρυτής και αργότερα CEO της Apple Inc, ενώ υπήρξε υπεύθυνος για τη σχεδίαση κάποιων από τα πιο πετυχημένα προϊόντα της.

Γεννήθηκε στις 24 Φεβρουαρίου του 1955 στο Σαν Φρανσίσκο. Η βιολογική του μητέρα, αποφάσισε να δώσει στον Steve τη ζωή που δεν μπορούσε η ίδια να προσφέρει και έτσι αρχικά διάλεξε ως θετούς γονείς του, ένα ζευγάρι καθολικών, με ανώτερο μορφωτικό επίπεδο και οικονομική άνεση [1]. Το ζευγάρι άλλαξε γνώμη και έτσι τελικά ο Steve υιοθετήθηκε από τους Paul και Clara Jobs, οι οποίοι δεν πληρούσαν τις προϋποθέσεις που είχε θέσει η βιολογική του μητέρα, συμφώνησε ωστόσο να αφήσει το μωρό στον Paul και την Clara όταν οι ίδιοι δεσμεύτηκαν πως θα πληρώσουν την κολεγιακή εκπαίδευση του Steve [1].

Στην παιδική του ηλικία, η οικογένεια αποφάσισε να μετακομίσει στο Mountain View της California [2]. Στην ηλικία των 10 ετών είχε ήδη αρχίσει να ασχολείται και να ενδιαφέρεται έντονα για την Ηλεκτρονική [3], ενώ στο σχολείο στις πρώτες τάξεις του δημοτικού, αντιμετώπιζε δυσκολίες στο να συμμετέχει ενεργά στην τάξη, καθώς το θεωρούσε βαρετό αφού είχε ήδη μάθει ανάγνωση σε προσχολική ηλικία με την βοήθεια της μητέρας του [3]. Οι δυσκολίες που αντιμετώπιζε ο Steve στο σχολικό του περιβάλλον, ανάγκασαν την οικογένεια να μετακομίσει ξανά το 1967, στο Los Altos  της California. Το 1968 φοίτησε στο Homestead High School [3] και αργότερα το 1972 στο Reed College [4] το οποίο το εγκατάλειψε μετά από ένα εξάμηνο[5]. Τα χρόνια αυτά ο Steve ανακάλυψε την αγάπη του για τη λογοτεχνία, τη φιλοσοφία και τον διαλογισμό και γνώρισε τον, μετέπειτα, συνιδρυτή της Apple Steve Wozniak.

Στο σπίτι της οικογένειας στο Los Altos το 1976, ο Steve Wozniak δημιούργησε τον πρώτο Apple υπολογιστή με την ονομασία Apple I [2]. Την ίδια χρονιά, ο Steve Jobs και Steve Wozniak, ίδρυσαν μαζί την εταιρία Apple Computer Company (σημερινή ονομασία Apple Inc) ώστε να είναι σε θέση να διαθέσουν τον υπολογιστή εμπορικά. Στα πρώτα χρόνια ζωής της εταιρίας, παρουσιάστηκαν και κυκλοφόρησαν στην αγορά μερικά από τα πιο εμβληματικά προϊόντα της, όπως ο Apple II αλλά και ο Apple Macintosh [2], όπου το λειτουργικό του σύστημα το οποίο θεωρείται από πολλούς ως ο πρόγονος όλων των λειτουργικών συστημάτων με γραφικό περιβάλλον που ακολούθησαν. Ο σκληρός τρόπος διαχείρισης του Steve, αλλά και κάποιες ριψοκίνδυνες ιδέες δημιούργησαν ρίξεις στις σχέσεις με τα στελέχη της εταιρίας και οδήγησαν στην αποχώρηση του από την Apple το 1985 [3].

Μετά την αποχώρηση του, ο Steve ίδρυσε την εταιρία NeXT και εξαγόρασε την εταιρία Pixar, με τη δεύτερη να γίνεται μια άκρως επιτυχημένη εταιρία στον χώρο των κινουμένων σχεδίων βασισμένων σε γραφικά υπολογιστών. Το 1997 η Apple αποφάσισε να κινηθεί στην εξαγορά της NeXT [2] και έτσι έφερε πίσω τον Steve στην εταιρία που τόσο είχε ανάγκη το όραμα και την διορατικότητα του. Ένα από τα άμεσα αποτελέσματα της επιστροφής του Steve στο τιμόνι της εταιρίας ήταν ο υπολογιστής Apple iMac G3 το 1998 [2] όπου η ριζοσπαστική σχεδίαση του δεν θύμιζε σε τίποτα ηλεκτρονική υπολογιστή της εποχής. Με τον Steve Jobs στη θέση του CEO πλέον, η εταιρία είχε περάσει σε μια νέα εποχή. Την εποχή του κινητού υπολογισμού, όπου κυκλοφόρησε συσκευές και υπηρεσίες εκμεταλλευόμενη την άνθηση του ίντερνετ και της ψηφιακής μουσικής, όπως το iPod το 2001 και το iTunes το 2003. Μια από τις μεγαλύτερες επιτυχίες της εταιρίας ως σήμερα θεωρείται το iPhone, η πρώτη συσκευή κινητού τηλεφώνου της εταιρίας, όπου κυκλοφόρησε το 2007 και το iPad η πρώτη ταμπλέτα που κυκλοφόρησε το 2010. Μάλιστα στις δυο τελευταίες συσκευές ο Steve είχε αναμειχθεί έντονα στη σχεδίαση τους. Με τη δεύτερη να αποτελεί την υλοποίηση του οράματος του από το 1983 όταν και ανέφερε για πρώτη φορά την πρόθεση του για τη δημιουργία της εν λόγω συσκευής. 


[1] Brennan, Chrisann (2013). The Bite in the Apple: A Memoir of My Life with Steve Jobs. 
[2] Walter Isaacson (2011). Steve Jobs: A Biography by Walter Isaacson
[3] Young, Jeffrey S. (1987). Steve Jobs: The Journey Is the Reward. Amazon Digital Services
[4] Blumenthal, Karen (2012). Steve Jobs The Man Who Thought Different. A&C Black. 
[5] Schlenter Brent (2016). Becoming Steve Jobs: The Evolution of a Reckless Upstart into a Visionary Leader
